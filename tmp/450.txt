
Str:
I1 (0:00-:)
C1 (:-:)
R1 (:-:)
C2 (:-:)
C3 (:-:)
R2 (:-:)

Scl: 

I1: 
C1, C2, C3: 
R1, R2: 

Καμιά φορά όλα αρχίζουνε
με μιαν απροσεξία, 
του κόσμου η τάξη δεν αργεί
να γίνει αταξία.

Παιχνίδια παίζει ο έρωτας
που δεν αρέσουν σ’ όλους.
Αρέσουν μόνο στους τρελούς
και τους ονειροπόλους.

Βίος ανθόσπαρτος 
αλλά μετ’ εμποδίων, 
της τρέλας έρωτες
σαφώς εκτός ορίων.
Βίος ανθόσπαρτος, 
μα κάπου στην πορεία
φιλοσοφείς κι όλα
τα βλέπεις κωμωδία.

Καμιά φορά τ’ αστέρι σου
αλλάζει πεπρωμένο
και μια απρόβλεπτη στιγμή
σ’ αφήνει μπερδεμένο.

Ο έρωτας δικαίωση
που μοιάζει τιμωρία, 
λες κι είσαι λάθος άνθρωπος
σε λάθος ιστορία.

(Βίος ανθόσπαρτος 
αλλά μετ’ εμποδίων, 
της τρέλας έρωτες
σαφώς εκτός ορίων.
Βίος ανθόσπαρτος, 
μα κάπου στην πορεία
φιλοσοφείς κι όλα
τα βλέπεις κωμωδία).
